# Põhimõisted eksamiks kordamiseks

Tudengid peaksid teadma järgmisi põhimõisteid.

## Potentsiaalse tulemuse mudel (POM)

+--------------------------------------------------------------------------------+----------------------------------------------------------------------------------------------------------------------------------------------------------------------------------------------------------------------------------------------------------------------+
| **Mõiste**                                                                     | **Selgitus**                                                                                                                                                                                                                                                         |
+--------------------------------------------------------------------------------+----------------------------------------------------------------------------------------------------------------------------------------------------------------------------------------------------------------------------------------------------------------------+
| **Põhjuslik mõju** (Causal Effect)                                             | Mõju on defineeritud kui kahe oleku (sekkumine $D=1$ ja võrdlusseisund $D=0$) tulemuse **võrdlus**. See on see, mida püütakse hinnata.                                                                                                                               |
+--------------------------------------------------------------------------------+----------------------------------------------------------------------------------------------------------------------------------------------------------------------------------------------------------------------------------------------------------------------+
| **Potentsiaalne tulemus** ($Y_{i1}, Y_{i0}$)                                   | Tulemus, mis **võiks** realiseeruda isikule $i$. $Y_{i1}$ on tulemus (nt palk), kui isik osales meetmes ($D=1$, osalusseisund); $Y_{i0}$ on tulemus, kui isik ei osalenud meetmes ($D=0$, võrdlusseisund). Me saame vaadelda vaid ühte neist.                        |
+--------------------------------------------------------------------------------+----------------------------------------------------------------------------------------------------------------------------------------------------------------------------------------------------------------------------------------------------------------------+
| **Keskmine mõju (ATE)** (Average Treatment Effect)                             | Poliitikameetme keskmine mõju kogu üldkogumile. See näitab, milline oleks programmi keskmine mõju, kui see tehtaks kohustuslikuks, või mis oleks oodatav mõju, kui võtaksime juhuslikult ühe inimese üldkogumist.                                                    |
+--------------------------------------------------------------------------------+----------------------------------------------------------------------------------------------------------------------------------------------------------------------------------------------------------------------------------------------------------------------+
| **Keskmine mõju osalejatele (ATT)** (Average Treatment Effect for the Treated) | Programmi keskmine mõju nendele, kes tegelikult osalesid. Tavaliselt erineb ATE-st, kuna mõju ($\delta_i$) on inimeste jaoks erinev.                                                                                                                                 |
+--------------------------------------------------------------------------------+----------------------------------------------------------------------------------------------------------------------------------------------------------------------------------------------------------------------------------------------------------------------+
| **Keskmine mõju osalejatele (ATT)** (Average Treatment Effect for the Treated) | Programmi keskmine mõju nendele, kes tegelikult ei osalenud.                                                                                                                                                                                                         |
|                                                                                |                                                                                                                                                                                                                                                                      |
|                                                                                | (See on hüpoteetiline mõju. Me leiame selle nende põhjal, kes tegelikult osalesid)                                                                                                                                                                                   |
+--------------------------------------------------------------------------------+----------------------------------------------------------------------------------------------------------------------------------------------------------------------------------------------------------------------------------------------------------------------+
| **Osalusrühm / Osalusgrupp** (Treatment Group)                                 | Objektid (isikud, ettevõtted, piirkonnad), mis saavad meetme või mida mõjutab poliitikamuutus.                                                                                                                                                                       |
+--------------------------------------------------------------------------------+----------------------------------------------------------------------------------------------------------------------------------------------------------------------------------------------------------------------------------------------------------------------+
| **Võrdlusrühm/\                                                                | Ühikud (isikud, ettevõtted, piirkonnad), mis ei saa meedet või mida ei mõjuta poliitikamuutus. Selle rühma püüame enamasti teha võimalikult sarnaseks osalusrühmaga.                                                                                                 |
| Kontrollgrupp** (Control Group)                                                |                                                                                                                                                                                                                                                                      |
+--------------------------------------------------------------------------------+----------------------------------------------------------------------------------------------------------------------------------------------------------------------------------------------------------------------------------------------------------------------+
| **Lihtne keskmiste erinevus (SDO)** (Simple Difference of Outcomes)            | Vaadeldud osalusgrupi ja võrdlusgrupi keskmiste tulemuste lihtne erinevus. See annab üldjuhul **nihkega** tulemuse: $\text{SDO} = \text{ATE} + \text{Valikunihe} + \text{Nihe heterogeense mõju tõttu}$                                                              |
+--------------------------------------------------------------------------------+----------------------------------------------------------------------------------------------------------------------------------------------------------------------------------------------------------------------------------------------------------------------+
| **Valikunihe** (Selection Bias)                                                | Viga hinnangus, mis tekib, kuna osalenud ($D=1$) ja mitteosalenud ($D=0$) inimesed või ettevõtted erinevad üksteisest (nt võimekuse või motivatsiooni poolest). Valikunihke elimineerimine või selle vähendamine on mõju hindamisel üks peamine ülesanne.            |
+--------------------------------------------------------------------------------+----------------------------------------------------------------------------------------------------------------------------------------------------------------------------------------------------------------------------------------------------------------------+
| **SUTVA eeldus** (Stable Unit Treatment Value Assumption)                      | Eeldus, mis koosneb järgmistest tingimusest: meetmes osalemine on selgelt defineeritud (osaled või ei osale), üksikisiku osalemine ja tulemus sõltuvad ainult tema enda osalemise otsusest, mitte teiste omast (puuduvad välismõjud, *general equilibrium effects*). |
|                                                                                |                                                                                                                                                                                                                                                                      |
|                                                                                | Seega on vaatlused sõltumatud ja meetmed peaks olema väikesed.                                                                                                                                                                                                       |
+--------------------------------------------------------------------------------+----------------------------------------------------------------------------------------------------------------------------------------------------------------------------------------------------------------------------------------------------------------------+
| **Tingimuslik sõltumatuse eeldus (CIA)** (Conditional Independence Assumption) | Tuntud ka kui *Unconfoundedness* või *Selection on Observables*. Eeldus, et potentsiaalne tulemus ($Y$) ja meetmes osalemine ($D$) on sõltumatud pärast seda, kui oleme arvesse võtnud kõik olulised jälgitavad tunnused (X).                                        |
+--------------------------------------------------------------------------------+----------------------------------------------------------------------------------------------------------------------------------------------------------------------------------------------------------------------------------------------------------------------+

## Graafiline mõju modelleerimine (DAG)

|  |  |
|----|----|
| **Mõiste** | **Selgitus** |
| **Suunatud atsükliline graaf (DAG)** (Directed Acyclic Graph) | Graafiline vahend, mis kirjeldab muutujate vahelisi põhjuslikke seoseid. Noolteta jooned tähendavad, et seost ei ole. Põhjuslikkus on ühesuunaline ja ei sisalda tsükleid. |
| **Segaja** (Confounder) | Muutuja (nt $X$), mis on seotud nii meetmega ($D$) kui ka tulemusega ($Y$). ($D \leftarrow X \rightarrow Y$) Segaja kaudu kulgeb tagauks (*backdoor path*), mis tuleb sulgeda, et hinnang $D$ mõju kohta $Y$-le oleks nihketa. |
| **Tagauks** (Backdoor Path) | Põhjuslik tee meetme ($D$) ja tulemuse ($Y$) vahel, mis kulgeb läbi segaja(te). See teeb tuleb sulgeda, kas regressioonimudeli, sobitamise, eksperimendi või muu viisi abil. . |
| **Omitted Variable Bias** (Nihe välja jäetud muutuja tõttu) | Nihkega hinnang, mis tekib, kui oluline segaja ($X$) jäetakse analüüsist välja. |
| **Kollaider / Põrguti** (Collider) | Muutuja (nt $X$), mis on põhjustatud meetme ($D$) ja tulemuse ($Y$) poolt ($D \rightarrow X \leftarrow Y$). Kui **kollaider** pannakse mudelisse, luuakse uus (nihkega) seos (avatakse tagauks), mistõttu neid ei tohi mudelitesse lisada. |

## Mõju hindamise meetodid

|  |  |
|----|----|
| **Mõiste** | **Selgitus** |
| **Homogeenne efekt** (Homogeneous Effect) | Regressioonimudeli eeldus (kui ristkorrutised puuduvad), et põhjuslik mõju ($\delta$) on kõigi jaoks ühesugune. Sellisel juhul $\text{ATE} = \text{ATT} = \text{ATU}$. |
| **Heterogeenne mõju** (Heterogeneous Effect) | Eeldus, et põhjuslik mõju erineb isikuti või alamrühmade kaupa. Seda saab modelleerida, lisades regressioonivõrrandisse ristkorrutised (nt $D_i \cdot X_i$) |
| **Instrument-muutuja** (Instrumental Variable, Z) | Regressioonianalüüsis kasutatav muutuja, mis on seotud meetmega ($D$), aga seos tulemusega ($Y$) tekib ainult $D$ kaudu^34^. Aitab vähendada mittejälgitavate segajate (u) mõju. |
| **Sobitamine** (Matching) | Meetod valikunihke vähendamiseks, kus osalenud isikutele leitakse sarnased mitteosalenud isikud (nt haridustaseme, vanuse vms $X$ väärtuste alusel). |
| **Paneelandmete kasutamine** | Meetod, mis aitab elimineerida ajas muutumatute mittejälgitavate segajate ($u$) mõju (nt kaasasündinud võimekust). |
| **Loomulik eksperiment** (Natural Experiment) | Olukord, kus loodus või institutsionaalne muutus (nt seaduse muutus) eraldab juhuslikult kaks rühma, andes uurijale peaaegu samaväärse tingimuse kui juhuslik eksperiment, vähendades mittejälgitava segaja ($u$) mõju |
| **Ühine tugi** (Common Support) | Tingimus, mis peab olema täidetud CIA eelduse ja sobitamismeetodite korral. See tähendab, et antud $X$ väärtuste juures peavad olema esindatud nii osalejad ($D=1$) kui ka mitteosalejad ($D=0$). |

## Juurdekasvude erinevus (DiD)

*Difference-in-differences method*

|  |  |
|----|----|
| **Mõiste** | **Selgitus** |
| **Juurdekasvude erinevus (DiD)** | Meetod paneelandmete (või korduvate ristandmete) abil põhjusliku mõju hindamiseks. Eeldab, et meil on osalusgrupp (saab meetme) ja võrdlusgrupp (ei saa) ning andmed nii enne kui ka pärast meetme rakendamist. |
| **Paralleelsete trendide eeldus** (Parallel Trends Assumption) | Kõige olulisem eeldus DiD-meetodis. See nõuab, et kui osalusgrupp ei oleks meedet saanud, oleks nende tulemuse trend ajas olnud sama kui võrdlusgrupil. |
| **Loomulik eksperiment** (Natural Experiment) | Olukord, kus DiD-meetodit sageli kasutatakse. Tekib, kui väline (eksogeenne) muutus, näiteks uus seadus, mõjutab ühte rühma, aga mitte teist. |
| **Kolmekordne erinevus (Triple Difference)** | DiD-meetodi edasiarendus. Võrdleb DiD hinnangut (nt mõjutatud rühma ja kontrollrühma vahel) teise DiD hinnanguga (nt sarnase, kuid vähem mõjutatud rühma vahel). Kasutatakse potentsiaalsete väliste segajate eemaldamiseks. |

## Regressiooni katkemise disain

*(Regression Discontinuity Design, RDD)*

+-------------------------------------------------------------------+----------------------------------------------------------------------------------------------------------------------------------------------------------------------------------------------------------------------------------+
| **Mõiste**                                                        | **Selgitus**                                                                                                                                                                                                                     |
+-------------------------------------------------------------------+----------------------------------------------------------------------------------------------------------------------------------------------------------------------------------------------------------------------------------+
| **Regressiooni katkemise disain (RDD)**                           | Mõju hindamise meetod, mida kasutatakse, kui meetmes osalemine on määratud täpse lävendi (*cut-off*) alusel pideva muutuja (*running variable*) väärtusel. Näiteks vanus (lävend: 65 eluaastat pensionile jäämiseks).            |
+-------------------------------------------------------------------+----------------------------------------------------------------------------------------------------------------------------------------------------------------------------------------------------------------------------------+
| **Lõikepunkt / Lävend** (Cut-off / Threshold)                     | Täpne väärtus määravas muutujas (X), mis määrab, kas isik saab meetme (D=1) või mitte (D=0).                                                                                                                                     |
+-------------------------------------------------------------------+----------------------------------------------------------------------------------------------------------------------------------------------------------------------------------------------------------------------------------+
| **Määrav muutuja** (Running Variable / Assignment Variable)       | Pidev muutuja (nt vanus, sissetulek, eksami tulemus), mille lävend määrab meetmes osalemise.                                                                                                                                     |
+-------------------------------------------------------------------+----------------------------------------------------------------------------------------------------------------------------------------------------------------------------------------------------------------------------------+
| **Lokaalne keskmine mõju** (Local Average Treatment Effect, LATE) | RDD-ga saadud hinnang näitab meetme põhjuslikku mõju ainult lävendi piiril olevatele isikutele, mitte kogu elanikkonnale.                                                                                                        |
+-------------------------------------------------------------------+----------------------------------------------------------------------------------------------------------------------------------------------------------------------------------------------------------------------------------+
| **Täpne RDD (Sharp RDD)**                                         | RDD vorm, kus lävendi ületamine **määrab täielikult** meetmes osalemise (st $P(D=1 \vert X) = 1$ lävendist paremal, ja $P(D=1 \vert X) = 0$ lävendist vasakul).                                                                  |
+-------------------------------------------------------------------+----------------------------------------------------------------------------------------------------------------------------------------------------------------------------------------------------------------------------------+
| **Hägune RDD (Fuzzy RDD)**                                        | RDD vorm, kus lävendi ületamine muudab järsult tõenäosust meetmes osaleda, kuid ei määra seda täielikult (st $0 < P(D=1 \vert X) < 1$).\                                                                                         |
|                                                                   | (Sarnane instrument-muutuja meetodile).                                                                                                                                                                                          |
+-------------------------------------------------------------------+----------------------------------------------------------------------------------------------------------------------------------------------------------------------------------------------------------------------------------+
| **Pidevuse eeldus** (Continuity Assumption)                       | Oluline eeldus RDD puhul. Nõuab, et potentsiaalsed tulemused ($Y_0, Y_1$) oleks pidevad lävendi juures. Tähendab, et lävendi lähedal ei tohi olla muid järske muutusi (nt manipuleerimist) peale meetme ($D$) osalemise muutuse. |
+-------------------------------------------------------------------+----------------------------------------------------------------------------------------------------------------------------------------------------------------------------------------------------------------------------------+

## Sobitamine

(*Matching*)

|  |  |
|----|----|
| **Mõiste** | **Selgitus** |
| **Sobitamine** (Matching) | Mõju hindamise meetod, mille eesmärk on leida igale osalusrühmas olevale isikule (kes sai meetme) võimalikult sarnane isik võrdlusrühmast (kes meedet ei saanud). |
| **Tingimuslik sõltumatuse eeldus (CIA)** (Conditional Independence Assumption) | Sobitamise põhi-eeldus: $Y_0$ ja $Y_1$ on sõltumatud $D$-st tingimusel, et on arvesse võetud kõik jälgitavad segajad $X$. See tähendab, et sobitamine tegeleb vaid valikunihkega, mis tuleb jälgitavatest tunnustest. |
| **Ühine tugi** (Common Support) | Eeldus, mis peab kehtima: Iga osalusrühmas oleva isiku jälgitavate tunnuste $X$ väärtuste (või tõenäosusskoori) läheduses peab olema piisavalt vaatlusi ka võrdlusrühmas. |
| **Tõenäosuse skoor (PS)** (Propensity Score, $P(X)$) | Tõenäosus, et isik kuulub osalusrühma, arvestades tema jälgitavaid tunnuseid $X$. See on tavaliselt logit- või probit regressioonimudeli abil hinnatud väärtus: $P(D_i = 1 \mid X_i)$. |
| **Sobitamine tõenäosuse skoori alusel (PSM)** (Propensity Score Matching) | Sagedasti kasutatud sobitamismeetod, mis kasutab mitme muutuja $X$ asemel ühte mõõdikut: tõenäosuse skoori meetmes osaleda. Osalusrühma isikutele sobitatakse võrdlusrühma isikud, kelle $P(X)$ väärtused on väga lähedal. |
| **Lähima naabri sobitamine** (Nearest Neighbor Matching) | Meetod, kus igale osalusrühma vaatlusele leitakse kõige lähima kaugusega (nt $P(X)$ alusel või Mahalanobise kauguse alusel) vaste võrdlusrühmast. Kasutada saab tagasipanekuga (või ilma). |
| **Kaliiber** (Caliper) | Määratud maksimaalne lubatud kaugus ($P(X)$ erinevus) paari sobitamisel. Aitab tagada kvaliteetsemad vasted, isegi kui see vähendab sobitatud isikute arvu. |
| **Tasakaalu test** (Balance Test) | Oluline samm sobitamise järel. Kontrollitakse, kas jälgitavate tunnuste $X$ keskmised väärtused on sobitatud osalus- ja võrdlusrühmas piisavalt sarnased (statistiliselt oluliselt ei erine). |
| **Otste lõikamine** (Trimming) | Sobitamise-eelne või -järgne tegevus, millega eemaldatakse analüüsist vaatlused, millel puudub ühine tugi (nt liiga väike või liiga suur $P(X)$ väärtus). |

## Instrumentmuutuja meetod (IV)

+---------------------------------------------------------------------------------------+-------------------------------------------------------------------------------------------------------------------------------------------------------------------------------------------------+
| **Mõiste**                                                                            | **Selgitus**                                                                                                                                                                                    |
+---------------------------------------------------------------------------------------+-------------------------------------------------------------------------------------------------------------------------------------------------------------------------------------------------+
| **Instrumentmuutuja (Z)** (Instrumental Variable, IV)                                 | Muutuja, mida kasutatakse regressioonimudelis, et saada nihketa hinnang meetme ($D$) mõjule tulemusele ($Y$). Peab vastama kahele tingimusele (vt allpool).                                     |
+---------------------------------------------------------------------------------------+-------------------------------------------------------------------------------------------------------------------------------------------------------------------------------------------------+
| **Endogeensus / Nihe** (Endogeneity / Bias)                                           | Probleem, kus meetme muutuja ($D$) on korreleeritud regressioonimudeli vealiikmega ($u$). See tekib valikunihke või kahesuunalise põhjuslikkuse tõttu ning viib OLS-i puhul nihkega hinnanguni. |
+---------------------------------------------------------------------------------------+-------------------------------------------------------------------------------------------------------------------------------------------------------------------------------------------------+
| **IV Tingimus 1: Relevantsus** (Relevance)                                            | Esimene ja testitav eeldus: instrumentmuutuja ($Z$) peab olema tugevalt korreleeritud meetme muutujaga ($D$). St, $Z$ peab mõjutama $D$-d.                                                      |
+---------------------------------------------------------------------------------------+-------------------------------------------------------------------------------------------------------------------------------------------------------------------------------------------------+
| **IV Tingimus 2: Väline kehtivus / Eksogeensus** (Exclusion Restriction / Exogeneity) | Teine ja mittetestitav eeldus: Instrumentmuutuja ($Z$) tohib mõjutada tulemust ($Y$) ainult meetme muutuja **(**$D$) kaudu. St, $Z$ ei tohi olla korreleeritud vealiikmega ($u$).               |
+---------------------------------------------------------------------------------------+-------------------------------------------------------------------------------------------------------------------------------------------------------------------------------------------------+
| **Kaheetapiline vähimruutude meetod (2SLS)** (Two-Stage Least Squares)                | IV-meetodi rakendamise viis. 1. etapp: regresseeritakse $D$ $Z$-i ja $X$-ide suhtes. 2. etapp: regresseeritakse $Y$ $D$ *ennustatud väärtuse* ja $X$-ide suhtes.                                |
+---------------------------------------------------------------------------------------+-------------------------------------------------------------------------------------------------------------------------------------------------------------------------------------------------+
| **Lokaalne keskmine mõju (LATE)** (Local Average Treatment Effect)                    | IV-meetodi puhul saadud põhjuslik mõju hinnang. See mõju kehtib vaid allujatele (*compliers*) – neile, kelle osalemisotsus ($D$) oli mõjutatud instrumentmuutujast ($Z$).                       |
|                                                                                       |                                                                                                                                                                                                 |
|                                                                                       | Kui eeldame, et mõju on kõigi jaoks ühesugune (homogeenne), siis rühmade eristus ei ole vajalik.                                                                                                |
+---------------------------------------------------------------------------------------+-------------------------------------------------------------------------------------------------------------------------------------------------------------------------------------------------+
| **Nõrk instrument** (Weak Instrument)                                                 | Olukord, kus instrumentmuutuja ($Z$) ei ole piisavalt tugevalt seotud meetme muutujaga ($D$). Viib nihkega (OLS-i poole kaldu) ja ebatäpsete IV-hinnanguteni.                                   |
+---------------------------------------------------------------------------------------+-------------------------------------------------------------------------------------------------------------------------------------------------------------------------------------------------+
| **Hausman-Wu test** (Hausman-Wu Test)                                                 | Test, millega kontrollitakse endogeensuse olemasolu meetme muutuja ($D$) ja vealiikme ($u$) vahel. Kui test on oluline, näitab see, et $D$ on endogeenne ja IV-meetodi kasutamine on vajalik.   |
+---------------------------------------------------------------------------------------+-------------------------------------------------------------------------------------------------------------------------------------------------------------------------------------------------+
| **Sargani test** (Sargan Test)                                                        | Test, millega kontrollitakse eksogeensuse eelduse paikapidavust (Exclusion Restriction), kui meil on rohkem instrumente kui endogeenseid muutujaid (üleidentifitseeritud juht).                 |
+---------------------------------------------------------------------------------------+-------------------------------------------------------------------------------------------------------------------------------------------------------------------------------------------------+
| **Waldi hinnang** binaarse meetme ja binaarse instrumendi korral                      |                                                                                                                                                                                                 |
+---------------------------------------------------------------------------------------+-------------------------------------------------------------------------------------------------------------------------------------------------------------------------------------------------+

## Sünteetilise võrdlusobjekti meetod

(Synthetic Control Method)

|  |  |
|----|----|
| **Mõiste** | **Selgitus** |
| **Sünteetiline Võrdlusobjekt (SCM)** (Synthetic Control Method), sünteetilise kontrollgrupi meetod | Meetod, mida kasutatakse **ühe meetmes osaleja puhul** (nt ühe riigi) mõju hindamiseks, luues teistest, mitteosalevatest objektidest (doonorrühmast) kaalutud kombinatsioon. |
| **Sihtobjekt** (Treated Unit) | Ainus uuritav ühik (nt linn, riik), mis on saanud sekkumise (meetme). SCM eesmärk on leida sellele veenev võrdlusobjekt. |
| **Doonorrühm, võrdlusobjektid** (Donor Pool / Control Units) | Meetmest mitte mõjutatud ühikute kogum, mille kaalutud keskmisest tehakse sünteetiline võrdlusobjekt. Nende kaalude summa peab olema 1 ja kaalud ei tohi olla negatiivsed. |
| **Kaalud (**$\mathbf{W}$) (Weights) | Positiivsed väärtused, mis määratakse võrdlusrobjektidele. Need kaalud minimeerivad sihtobjekti ja sünteetilise võrdlusobjekti erinevust meetmele eelneval perioodil. |
| **Sobitamisperiood / Eelperiood** (Pre-intervention Period) | Ajavahemik enne meedet, mida kasutatakse kaalude $\mathbf{W}$ leidmiseks. Kaalud valitakse nii, et sihtobjekti ja sünteetilise võrdlusobjekti tulemused $\mathbf{Y_t}$ ja ka selgitavad tunnused $\mathbf{X_{mt}}$ oleksid selles perioodis võimalikult lähedased. |
| **Mõju hinnang** (Treatment Effect Estimate) | SCM-iga saadud põhjuslik mõju, mis leitakse sihtobjekti ja sünteetilise võrdlusobjekti tulemuste vahe alusel pärast meetme rakendamist. |
| **Platseebotest / Permutatsioonitest** (Placebo Test / Permutation Test) | Eelduste ja järelduste statistiline testimismeetod SCM-is. Leitakse sama arvutuse tulemus ka teistele võrdlusrühma liikmetele ja hinnatakse, kas meid huvitava objekti tulemus on ebatavaliselt suur võrreldes teistega. Kui meie tulemus on eriline, siis see viitab, et tegemist on tegeliku mõjuga. |

## Masinõppemeetodid - puud ja mets

+------------------------------------------------------------------------+------------------------------------------------------------------------------------------------------------------------------------------------------------------------------------------------------------------------------------------------+
| **Mõiste**                                                             | **Selgitus**                                                                                                                                                                                                                                   |
+------------------------------------------------------------------------+------------------------------------------------------------------------------------------------------------------------------------------------------------------------------------------------------------------------------------------------+
| **Otsustuspuu** (Decision Tree), **Regressioonipuu** (Regression Tree) | Masinõppe algoritm, mis jaotab andmestiku samm-sammuliselt alamhulkadeks, et leida prognoosimise reeglid tulemuse ($Y$) või meetmes osalemise ($D$) kohta. Moodustab aluse juhumetsale.                                                        |
|                                                                        |                                                                                                                                                                                                                                                |
|                                                                        | Otsustuspuu - väljund on diskreetne (nt kas töötab või osaleb meetmes)\                                                                                                                                                                        |
|                                                                        | Regressioonipuu - väljund on pidev (nt palk)                                                                                                                                                                                                   |
+------------------------------------------------------------------------+------------------------------------------------------------------------------------------------------------------------------------------------------------------------------------------------------------------------------------------------+
| **Juhumets** (Random Forest)                                           | Ansambelmeetod, mis kombineerib mitu puud. Iga puu on ehitatud juhusliku valimiga (*bootstrapping*) ja kasutades juhuslikku alamhulka tunnustest igas harus. Kasutatakse peamiselt täpseks prognoosimiseks ($E[Y\vert X]$ või $P[D\vert X]$).  |
+------------------------------------------------------------------------+------------------------------------------------------------------------------------------------------------------------------------------------------------------------------------------------------------------------------------------------+
| **Põhjuslik mets / Kausaalmets\                                        | Juhumetsa edasiarendus, mis on loodud spetsiaalselt heterogeense põhjusliku mõju (CATE**)** hindamiseks. Eraldab andmed kaheks: üks osa puude ehitamiseks ja teine osa mõju hindamiseks, et vältida *üle-sobitamist* (overfitting).\           |
| (Causal Forest)**                                                      | Kui tavaline puu maksimeerib prognooside erinevust igas lehes, siis kausaalpuu maksimeerib mõju erinevust igas lehes.                                                                                                                          |
+------------------------------------------------------------------------+------------------------------------------------------------------------------------------------------------------------------------------------------------------------------------------------------------------------------------------------+
| **Heterogeenne mõju** (Heterogeneous Effect)                           | Eeldus või tulemus, et põhjuslik mõju ($\delta$) on erinevatel inimestel (alamrühmadel) erinev (st sõltub $X$ väärtustest). Masinõppemeetodid on selle tuvastamisel eriti võimsad.                                                             |
+------------------------------------------------------------------------+------------------------------------------------------------------------------------------------------------------------------------------------------------------------------------------------------------------------------------------------+
| **Kõrge-dimensiooniline andmestik** (High-Dimensional Data)            | Andmestik, kus on väga palju jälgitavaid tunnuseid ($X$), mida peab arvesse võtma valikunihke korrigeerimiseks. Masinõpe aitab neist olulised leida.                                                                                           |
+------------------------------------------------------------------------+------------------------------------------------------------------------------------------------------------------------------------------------------------------------------------------------------------------------------------------------+
| **Double Machine Learning (DML)**                                      | Üks juhtivaid lähenemisi põhjusliku mõju hindamiseks masinõppe abil. Kasutab kaheetapilist meetodit (nagu 2SLS või AIPW), kus mõlemad etapid viiakse läbi (regressiooni vealiikmed leitakse) paindlike masinõppe meetodite (nt juhumets) abil. |
+------------------------------------------------------------------------+------------------------------------------------------------------------------------------------------------------------------------------------------------------------------------------------------------------------------------------------+
| **IPW (Inverse Probability Weighting)**                                | Meetod, kus mõju arvutamisel vaatlusi kaalutakse pöördvõrdeliselt nende **tõenäosuse skooriga** ($P(D=1 \mid X)$). See annab osalejatele, kelle $P(X)$ on väike, suurema kaalu, ja mitte-osalejatele, kelle $P(X)$ on suur, suurema kaalu.     |
+------------------------------------------------------------------------+------------------------------------------------------------------------------------------------------------------------------------------------------------------------------------------------------------------------------------------------+
| **AIPW** (augmented inverse probability weighting)                     | Meetod kus mõjuhinnangut korrigeeritakse tõenäosuskooridega korrigeeritud                                                                                                                                                                      |
+------------------------------------------------------------------------+------------------------------------------------------------------------------------------------------------------------------------------------------------------------------------------------------------------------------------------------+

## LASSO mõju hindamisel

|  |  |
|----|----|
| **Mõiste** | **Selgitus** |
| **Regulariseerimine** (Regularized Regression) | Üldnimetus meetoditele (nagu LASSO ja Ridge), mis lisavad regressioonimudeli eesmärgile (RSS minimeerimine) karistusliikme koefitsientide suuruse eest. See aitab vähendada üle-sobitamist (*overfitting*) ja teeb mudelid lihtsamaks. |
| **LASSO** (Least Absolute Shrinkage and Selection Operator) | Regulariseeriv regressioonimeetod, mis karistab suurte koefitsientide eest, lisades jääkliikmete ruutude summale (RSS) koefitsientide absoluutväärtuste summa (L1-norm). See sunnib paljusid väheolulisi tunnuseid $X$ olema täpselt null – teeb automaatse tunnuste valiku. |
| **Tunnuste valik** (Feature Selection) | LASSO peamine kasulik omadus ökonomeetrias. See suudab automaatselt tuhandete võimalike tunnuste ($X$) hulgast leida need, mis on põhjusliku mõju nihketa hindamiseks kõige olulisemad. |
| **Regulatsiooniparameeter (**$\lambda$) (Regularization Parameter, $\lambda$) | Parameeter LASSO ja Ridge mudelites, mis määrab karistuse tugevuse. Mida suurem $\lambda$, seda rohkem koefitsiente sunnitakse nulliks (LASSO puhul) ja seda suurem on koefitsientide kokkutõmbumine (mõlema puhul). $\lambda$ valitakse tavaliselt ristvalideerimise abil. |
| **Ristvalideerimine** (Cross-Validation) | Statistiline tehnika $\lambda$ (regulatsiooniparameetri) optimaalse väärtuse leidmiseks. Andmestik jagatakse alamhulkadeks. $\lambda$ valitakse nii, et see minimeeriks prognoosivea (nt *mean squared error*) valimi-välisel andmestiku osal. See sobib hästi, kui eesmärk on prognoosimine |
| **Teoreetiline** $\lambda$ **valik** (\`rlasso\` meetod) | Pakett \`rlasso\` (Belloni jt.) kasutab teoorial põhinevat, andmepõhist regulatsiooniparameetri $\lambda$ valikut |
| **Post-LASSO** | Meetod, kus kõigepealt kasutatakse LASSO-t, et valida välja olulised tunnused (koefitsiendiga $\neq 0$). Seejärel hintakse seos tavalise OLSiga (vähimruutude) regressiooni, kasutades ainult valitud tunnuseid. |
| **Double Selection LASSO (DS-LASSO)** | Meetod, mille eesmärk on leida kõik olulised segajad ($X$), mis võivad mõjutada nihet ($D \leftrightarrow Y$ seose puhul). Viib läbi kaks LASSO-valikut: 1) $Y$ seos $X$-idega 2) $D$ seos $X$-idega. Mudelisse jäetakse kõik tunnused, mis valiti kas 1. või 2. etapis. Saadud mudel hinnatakse post-LASSO meetodiga. |
| **Residualisation (Jääkliikmete meetod)** | Alternatiivne lähenemine, mida kasutatakse LASSO-ga. See toimub kahes etapis: 1) $Y \sim X$ abil ja leitakse jääkliikmed $r_Y$. 2) Modelleeritakse $D \sim X$ abil ja leitakse jääkliikmed $r_D$. Lõpuks hinnatakse mõju regressiooniga: $r_Y \sim r_D$. |

## Muud

|  |  |
|----|----|
| **Mõiste** | **Selgitus** |
| **ROC-kõver, AUC (Area under curve)** | Receiver operating characteristic (ROC) kõver kujutab sensitiivsuse (õigesti prognoositud sündmuste osakaal) and 1- spetsiifilisus (valepositiivsete osakaalu sündmust mitte omanud juhtudest) erinevates lõikepunktides. Selle joonie alune pindala on AUC – area under curve |
| **Sensitiivsus** | Prognoositud toimumiste osakaal kokku tegelikest toimumistest |
| **Spetsiifilisus** | Prognoositud mitte-toimumiste osakaal kokku tegelikest mitte-toimumistest |
